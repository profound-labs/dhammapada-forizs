
\begin{firstdhpverse}{157}
\lettrine{H}{a} {\LettrineTextFont önmagát szeretné igazán megismerni,}\newline
Arra figyeljen, aki jól figyelt\newline
ama éjszakán – az őrség idején – és átjutott!\newline
Bölcsek, legyetek éberek!
\end{firstdhpverse}

\begin{dhpverse}

\verseref{158} Aki a jóban először\\
önmagát alapozza meg,\\
s azután tanít másokat,\\
azt a bölcset nem éri kín.

\verseref{159} Magát is úgy formálja, ahogyan másokat tanít!\\
Győzze le önmagát, és másokat is buzdítson erre!\\
Bizony mondom, nehéz az embernek\\
önmagát legyőznie!

\verseref{160} Énnek én a menedéke,\\
mi más lehetne menedék?\\
Aki magát megfékezte,\\
az biztos menedékre lel.

\end{dhpverse}
\newpage
\begin{dhpverse}

\verseref{161} Maga szülte s hozta létre\\
a maga elkövette bűnt,\\
mely – mint követ a gyémánt –\\
porrá zúzza az ostobát.

\verseref{162} Ahogyan a málu körülfolyja és elpusztítja a szálafát,\\
úgy hálózza be és teszi tönkre a gonoszság az embert.\\
A bűnös azt teszi magával,\\
amit az ellensége szeretne tenni vele.

\verseref{163} A bűnt könnyű elkövetni,\\
pedig a rossz önmagunknak árt,\\
A jó viszont hasznunkra van,\\
megtenni mégis oly nehéz!

\verseref{164} Aki ostoba elméletek kedvéért\\
elutasítja a szentek, a kiválasztottak,\\
az Erénynek élők tanítását,\\
az önnön pusztulásának\\
gyümölcsét termi,\\
akár a katthaka.

\verseref{165} Az ember a bűnt maga teszi,\\
maga mocskolja be magát;\\
míg ha a bűnt nem cselekszi,\\
maga tisztítja meg magát.\\
Tisztaságért és tisztátalanságért\\
Mindenki önmaga felel,\\
Nem tisztíthat meg senki mást!

\end{dhpverse}
\newpage
\begin{dhpverse}

\verseref{166} Bármi is az, semmi másért\\
önnön üdvét ne adja fel!\\
Ha ráébredt, mi a célja,\\
szentelje annak önmagát.

\end{dhpverse}
